# Annullamento di una notifica

L'annullamento di una notifica è consentito alla PA mittente, sia tramite portale sia tramite API B2B, in un qualunque momento successivo all'avvenuto deposito della stessa in piattaforma.

Quando una notifica viene annullata il processo di notificazione si interrompe, con ogni conseguente effetto sugli eventuali tentavi di rinvio che non vengono eseguiti e sull'eventuale perfezionamento che non si verifica o ne vengono invalidati gli effetti, ove già avvenuto. L'operazione di annullamento della notifica non necessita dell'emissione di una notifica di rettifica e nessuna comunicazione viene inviata ai destinatario. A seguito dell'annullamento viene prodotto un documento a favore di ogni destinatario che riporta gli estremi dell'operazione con data e ora e identificativo univo della notifica (IUN) annullata.

L’annullamento da portale web richiede la spunta di un disclaimer che indica che nel caso in cui è già stato effettuato il pagamento da parte del destinatario, la PA mittente si impegna a rimborsare il destinatario e a manlevare e tenere indenne il Gestore da qualsiasi pretesa del destinatario derivante dal mancato rimborso.

<figure><img src="../../.gitbook/assets/image (142).png" alt=""><figcaption></figcaption></figure>

La notifica annullata rimane visibile e consultabile in SEND, nello stato "Annullata".

La PA mittente può comunque accedere al dettaglio di una notifica in stato "Annullata" per consultarne il contenuto e scaricare la documentazione allegata, i bollettini di pagamento, l’avviso di avvenuta ricezione e gli atti opponibili a terzi.

<figure><img src="../../.gitbook/assets/Screenshot 2024-11-25 at 11.29.46.png" alt=""><figcaption><p>Notifica annullata sul portale mittente</p></figcaption></figure>

Il destinatario non avrà più a disposizione alcun documento ad eccezione della dichiarazione di annullamento della notifica.

<figure><img src="../../.gitbook/assets/Screenshot 2024-11-25 at 11.34.06.png" alt=""><figcaption><p>Notifica annullata sul portale destinatario</p></figcaption></figure>

<figure><img src="../../.gitbook/assets/Screenshot 2024-11-28 at 12.52.40.png" alt=""><figcaption><p>Esempio di documento di dichiarazione annullamento notifica</p></figcaption></figure>

